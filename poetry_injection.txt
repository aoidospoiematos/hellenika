TITLE:Ἀνακρεόντεια μέλη
POEM:Μακαρίζομέν σε, τέττιξ,
ὅτε δενδρέων ἐπ᾽ ἄκρων
ὀλίγην δρόσον πεπωκώς
βασιλεὺς ὅπως ἀείδεις.
5
σὰ γάρ ἐστι κεῖνα πάντα,
ὁπόσα βλέπεις ἐν ἀγροῖς
χὠπόσα φέρουσιν ὗλαι.
σὺ δὲ φείδεαι γεωργῶν,
ἀπὸ μηδενός τι βλάπτων·
10
σὺ δὲ τίμιος βροτοῖσιν,
θέρεος γλυκὺς προφήτης.
φιλέουσι μέν σε Μοῦσαι,
φιλέει δὲ Φοῖβος αὐτός,
λιγυρὴν δ᾽ ἔδωκεν οἴμην·
15
τὸ δὲ γῆρας οὔ σε τείρει.
σοφέ, γηγενής, φίλυμνε,
ἀπαθής, ἀναιμόσαρκε·
σχεδὸν εἶ θεοῖς ὅμοιος.

TITLE:Horatii Carmen 1.11
POEM:Tū nē quaesieris (scīre nefās) quem mihi, quem tibi
fīnem dī dederint, Leuconoē, nec Babylōniōs
temptārīs numerōs. Ut melius quicquid erit patī!
Seu plūrīs hiemēs seu tribuit Iuppiter ultimam,
quae nunc oppositīs dēbilitat pūmicibus mare
5
Tyrrhēnum, sapiās, vīna liquēs et spatiō brevī
spem longam resecēs. Dum loquimur, fūgerit invida
aetās: carpe diem, quam minimum crēdula posterō.

TITLE:Agamemnon 763-781
POEM:φιλεῖ δὲ τίκτειν Ὕβρις                                                               [στρ. δ. 
μὲν παλαιὰ νεά-
ζουσαν ἐν κακοῖς βροτῶν 
ὕβριν τότ' ἢ τόθ', ὅτε τὸ κύριον μόλῃ 
φάος τόκου, δαίμονά τ' ἔταν, 
ἄμαχον ἀπόλεμον ἀνίερον, 
Θράσος, μελαίνα μελάθροισιν Ἄτα, 
εἰδομένα τοκεῦσιν. 

Δίκα δὲ λάμπει μὲν ἐν                                                               [ἀντ. δ. 
δυσκάπνοις δώμασιν, 
τόν τ' ἐναίσιμον τίει [βίον].  
τὰ χρυσόπαστα δ' ἔδεθλα σὺν πίνῳ χερῶν 
παλιντρόποις ὄμμασι λιποῦσ', 
ὅσια προσέβατο δύναμιν οὐ 
σέβουσα πλούτου παράσημον αἴνῳ· 
πᾶν δ' ἐπὶ τέρμα νωμᾷ.